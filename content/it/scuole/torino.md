---
title: "SSST 'Ferdinando Rossi' di Torino"
date: 2021-12-18T11:10:36+08:00
draft: false
language: it
description: Le Scuole
featured_image: "images/loghi/torino_logo.jpg"
---

La Scuola di Studi Superiori dell’Università degli Studi di Torino, di seguito indicata SSST, offre corsi che integrano il percorso formativo seguito dagli studenti iscritti ai Corsi di Studio dell’Ateneo.
L’ammissione alla SSST avviene per concorso nazionale pubblico, esclusivamente sulla base di criteri di merito.
I criteri di permanenza consistono nella frequenza di corsi (da 3 o 6 cfu) e sostenimento dei relativi esami per un totale di 15 cfu all’anno per 5 anni. Agli Studenti è richiesto il mantenimento di una media di almeno 27 trentesimi, sia dei corsi SSST che di quelli di Ateneo.
Gli studenti che rispettano i suddetti criteri fruiscono di:
- ospitalità gratuita nelle residenze universitarie convenzionate
- rimborso delle tasse universitarie
- un contributo per lo studio.
I corsi della Scuola affiancano quelli a cui sono iscritti gli studenti, integrandoli sia nei contenuti sia nelle forme di insegnamento.
Sono dedicati a temi di forte impatto socio-politico, con particolare attenzione allo sviluppo sostenibile, e affrontati integrando scienze umane e della natura.
Il corpo docente è composto sia da professori dell'Università di Torino che da studiosi provenienti dall'esterno - dall'Italia e dall'estero - in qualità di visiting professor.

## Sito

[https://ssst.campusnet.unito.it/do/home.pl](https://ssst.campusnet.unito.it/do/home.pl)