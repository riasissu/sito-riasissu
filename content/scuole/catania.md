---
title: "Scuola Superiore di Catania"
date: 2021-12-18T11:10:36+08:00
draft: false
language: en
description: Le Scuole
featured_image: "images/loghi/catania_logo.jpg"
---

La Scuola Superiore di Catania è stata fondata nel 1998 all’interno dell’Università degli Studi di Catania.
Le prove del concorso di ammissione - rivolto agli studenti iscritti al I anno di un CdL triennale o magistrale a ciclo unico - si articolano in due Classi: la Classe delle Scienze umanistiche e sociali e la Classe delle Scienze sperimentali.
Il superamento delle prove di concorso garantisce agli Allievi vitto e alloggio gratuiti presso Villa San Saverio, nonché sussidi finanziari per esperienze di mobilità.
L’offerta formativa della Scuola si articola in una serie di corsi, differenziati negli anni: strumentali, interdisciplinari e di laboratorio (rivolti a studenti di primo e secondo anno); specialistici (affiancati all’attività di ricerca a partire dal terzo anno); corsi certificati di lingua straniera.
A partire dal secondo anno, gli Allievi individuano un docente tutor, che coordina l’attività di ricerca attraverso progetti di formazione negli ambiti disciplinari designati dall’Allievo.
La Scuola promuove periodi di soggiorno all’estero attraverso specifici contributi finanziari, nonché scambi presso le Università e istituzioni convenzionate.
Il percorso formativo si conclude mediante la stesura di una tesi di diploma, valevole come Master accademico di II livello.

## Sito
[https://ssc.unict.it/](https://ssc.unict.it/)